A jayen ham nazar jo koi dam bahut hai yan
 
a jayen ham nazar jo koi dam bahut hai yan
mohlat basan-e-barq-o-sharar kam bahut hai yan
 
yak lahza sina kobi se fursat hamein nahin
yani ki dil ke jane ka matam bahut hai yan
 
ham rah rawan-e-rah-e-fana der rah chuke
waqfa basan-e-subh koi dam bahut hai yan
 
hasil hai kya siwaye tarai ke dahar mein
uth asman tale se ke shabnam bahut hai yan
 
is butkade mein mani ka kis se karen sawal
adam nahin surat-e-adam bahur hai yan
 
ajaz-e-isawi se nahin bahs ishq mein
teri hi bat jan-e-mujassim bahut hai yan
 
mere hilak karne ka gam hai abas tumhen
tum shad zindagani karo gam bahut hai yan
 
shayad ke kam subh tak apana khinchena 'Mir'
ahawal aj sham se darham bahut hai yan


 