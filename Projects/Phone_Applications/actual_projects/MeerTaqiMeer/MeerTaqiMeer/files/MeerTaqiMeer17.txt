Ashk aakhon mai kab nahiin aataa 
 
ashk aakhon mai kab nahiin aataa 
lahuu aataa hai jab nahiin aataa 
 
hosh jaataa nahiin rahaa lekin 
jab vo aataa hai tab nahiin aataa 
 
dil se ruKhasat huii koii Khvaahish 
giriyaa kuchh be-sabab nahiin aata
 
ishq kaa hausalaa hai shart varnaa 
baat kaa kis ko dhab nahiin aataa 
 
jii mai kyaa-kyaa hai apane ae hamdam
har suKhan taa ba-lab nahiin aataa


 