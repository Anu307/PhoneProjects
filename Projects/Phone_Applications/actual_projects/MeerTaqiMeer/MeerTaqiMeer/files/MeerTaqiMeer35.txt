Mausam-e-abr ho subuu bhii ho
 
mausam-e-abr ho subuu bhii ho
gul ho gulshan ho aur tuu bhii ho
 
kab tak aaiine kaa ye husn-e-qubuul
muuNh teraa is taraf kabhuu bhii ho
 
ho jo teraa saa rang gul kaa hai
dekheN ham tab jab aisii buu bhii ho
 
hai gar'z ishq sirf hii lekin
shart ye hai ke justujuu bhii ho
 
sarkashii gul kii sar nahiiN aatii
naaz karne ko vaisaa ruu bhii ho
 
kis ko bulbul hai dam-kashii kaa dimaagh
ho to gul hii kii guftuguu bhii ho
 
dil tamanaa-kadaa to hai par "Mir"
ho to us kii hii aarzuu bhii ho


 