Koft se jan lab par ai hai
 
koft se jan lab par ai hai
ham ne kya chot dil pe khai hai
 
likhte ruqa, likh gae daftar
shauq ne bat kya barhai hai
 
didni hai shikasgi dil ki
kya imart gamon ne dhai hai
 
hai tasanna ke lal hain wo lab
yani ik bat si babai hai
 
dil se nazdik aur itna dur
kis se usko ashnai hai
 
jis marz mein k jan jati hai
dilbaron ki wo judai hai
 
yan hue khak se barabar ham
wan wahi naz-e-khudnumai hai
 
marg-e-majnun pe aql gum hai 'Mir'
kya diwane ne maut pai hai


 