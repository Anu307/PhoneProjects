Rahi nagufta mere dil mein dastan meri
 
rahi nagufta mere dil mein dastan meri
na is dayar mein samjha koi zaban meri
 
barang-e-saut-e-jaras tujh se dur hun tanha
khabar nahin hai tujhe ah karwan meri
 
usi se dur raha asl-e-mudda jo tha
gai ye umr-e-aziz ah rayagan meri
 
tere firaq mein jaise khayal muflis ka
gai hai fikr-e-pareshan kahan kahan meri
 
diya dikhai mujhe to usi ka jalwa 'Mir'
pari jahan mein ja kar nazar jahan meri