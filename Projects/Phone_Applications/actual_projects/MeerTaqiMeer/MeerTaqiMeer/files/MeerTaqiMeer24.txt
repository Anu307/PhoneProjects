Jo is shor se 'Mir' rota rahega
 
jo is shor se 'Mir' rota rahega
to ham-saya kahe ko sota rahega
 
main wo ronewala jahan se chala hun
jise abr har sal rota rahega
 
mujhe kam rone se hardam hai nasih
tu kab tak mere munh ko dhota rahega
 
base giriya ankhen teri kya nahin hain
jahan ko kahan tak dubota rahega
 
mere dil ne wo nala paida kiya hai
jaras k bhi jo hosh khota rahega
 
tu yun galiyan gair ko shauq se de
hamain kuch kahega to hota rahega
 
bas ae 'Mir' mizhgan se ponch ansuon ko
tu kab tak ye moti pirota rahega


 