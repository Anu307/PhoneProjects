
kii vafaa hamase to Gair use jafaa kahate hai.n 

kii vafaa hamase to Gair use jafaa kahate hai.n 
hotii aa_ii hai ke achchho.n ko buraa kahate hai.n 

aaj ham apanii pareshaanii-e-Khaatir un se 
kahane jaate to hai.n, par dekhiye kyaa kahate hai.n 

agale vaqto.n ke hai.n ye log, i.nhe.n kuchh na kaho 
jo may-o-naGme.n ko a.ndoharuubaa kahate hai.n 

[a.ndoharuubaa=cure for pain or sorrow] 

dil me.n aa jaa_e hai, hotii hai jo fursat Gash se 
aur phir kaun se naale ko rasaa kahate hai.n? 

[Gash=senseless/in a faint; rasaa=with a long reach] 

hai par-e-sarahad-e-idaraak se apanaa masjuud 
qible ko, ahal-e-nazar, qiblaanumaa kahate hai.n 

[par-e-sarahad-e-idaraak=beyond the boundaries of knowledge] 
[masjuud=to whom one bows i.e. God] 

paa-e-afagaar pe jab se tujhe raham aayaa hai 
Khaar-e-raah ko tere ham mehr-e-giyaa kahate hai.n 

[paa-e-afagaar=wounded feet; Khaar-e-raah=thorn in the road] 
[mehr-e-giyaa=(blade of) grass of kindness] 

ik sharar dil me.n hai, us se ko_ii ghabaraayegaa kyaa 
aag mataluub hai hamako, jo havaa kahate hai.n 

dekhiye laatii hai us shoKh kii naKhvat kyaa rang 
us kii har baat pe ham naam-e-Khudaa kahate hai.n 

[naKhvat=pride] 

vahashat-o-sheftaa ab marsiyaa kahave.n shaayad 
mar gayaa "Ghalib"-e-aashuftaanavaa kahate hai.n 

[vahashat-o-sheftaa=two poets of that time; marsiyaa=eulogy/poem of sorrow] 
[aashuftaanavaa=one who speaks nonsense] 