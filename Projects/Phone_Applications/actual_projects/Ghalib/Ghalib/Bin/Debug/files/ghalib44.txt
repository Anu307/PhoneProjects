
na huii gar mere marane se tasallii na sahii 

na huii gar mere marane se tasallii na sahii 
imtihaa.N aur bhii baaqii ho to ye bhii na sahii 

Khaar-Khaar-e-alam-e-hasarat-e-diidaar to hai 
shauq gulachiin-e-gulistaan-e-tasallii na sahii 

may parastaa.N Khum-e-may muu.nh se lagaaye hii bane 
ek din gar na huaa bazm me.n saaqii na sahii 

nafaz-e-qais ke hai chashm-o-charaaG-e-saharaa 
gar nahii.n shama-e-siyahaKhaanaa-e-lailaa na sahii 

ek ha.ngaame pe maukuuf hai ghar kii raunak 
noh-e-Gam hii sahii, naGmaa-e-shaadii na sahii 

na sitaaish kii tamannaa na sile kii parawaah 
gar nahii.n hai mere ashaar me.n maane na sahii 

isharat-e-sohabat-e-Khubaa.N hii Ganiimat samajho 
na huii "Ghalib" agar umr-e-tabii_ii na sahii 