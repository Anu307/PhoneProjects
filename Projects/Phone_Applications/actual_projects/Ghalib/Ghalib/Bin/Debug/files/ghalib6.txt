
bas ki dushwaar hai har kaam ka aasaa.N honaaa 

bas ki dushwaar hai har kaam ka aasaa.N honaaa 
aadamii ko bhii mayassar nahii.n insaa.N honaa 

[dushwaar=difficult; mayassar=possible] 

giriyaa chaahe hai Kharaabii mere kaashaane kii 
dar-o-diivaar se Tapake hai bayaabaa.N honaa 

[giriyaa=wiiping; kaashaanaa=small house; bayaabaa.N=wilderness] 

waa-e-diiwaangii-e-shauq ke har dam mujh ko 
aap jaanaa udhar aur aap hii hairaa.N honaa 

jalvaa az_bas ke taqaaza-e-nigah karataa hai 
jauhar-e-aaiina bhii chaahe hai mizaGaa.N honaa 

[az_bas=intensely; jauhar=skill/knowledge, mizaGaa.N=eyelid] 

ishrat-e-qatl_gah-e-ahal-e-tamannaa mat puuchh 
iid-e-nazzaaraa hai shamashiir kaa uriyaa.N honaa 

[ishrat=joy/delight, shamashiir=sword, uriyaa.N=naked/bare] 

le gaye Khaak me.n ham daaG-e-tamannaa-e-nishaat 
tuu ho aur aap ba_sad_rang-e-gulistaa. N honaa 

[nishaat (or nashaat)=enthusiasm/happiness, sad_rang=hundred colours] 

ishrat-e-paaraa-e-dil, zaKhm-e-tamannaa_Khaanaa 
lazzat-e-riish-e-jigar Garq-e-namakdaa.N honaa 

[ishrat=joy/delight; paaraa=fragment/piecek lazzat=taste] 
[riish=wound; Garq=drown/sink; namakdaa.N=container to keep salt] 

kii mere qatl ke baad us ne jafaa se taubaa 
haaye us zod_pashemaa.N kaa pashemaa.N honaa 

[zod=quickly; pashemaa.N=ashamed/embarrassed] 

haif us chaar girah kapa.De kii qismat 'Ghalib' 
jis kii qismat me.n ho aashiq kaa garebaa.N honaa 

[haif=alas!; girah=one sixteenth of a yard; garebaa.N=collar] 