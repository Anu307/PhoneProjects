
har ek baat pe kahate ho tum ki tuu kyaa hai 

har ek baat pe kahate ho tum ki tuu kyaa hai 
tumhii.n kaho ke ye a.ndaaz-e-guftaguu kyaa hai 

na shole me.n ye karishmaa na barq me.n ye adaa 
koii bataao ki vo shoKh-e-tu.ndaKhuu kyaa hai 

ye rashk hai ki vo hotaa hai hamasuKhan hamase 
vagarnaa Khauf-e-badaamozii-e-ad kyaa hai 

[rashk=jealousy; hamasuKhan=some who agrees with you] 
[Khauf=fear; aamozii=teaching; aduu=enemy] 

chipak rahaa hai badan par lahuu se pairaahan 
hamaarii jeb ko an haajat-e-rafuu kyaa hai 

[pairaahan=dress/cloth/robe; haajat=need; rafuu=darning] 

jalaa hia jism jahaa.N dil bhii jal gayaa hogaa 
kuredate ho jo ab raakh justajuu kyaa hai 

rago.n me.n dau.Date phirane ke ham nahii.n qaayal 
jab aa.Nkh hii se na Tapakaa to phir lahuu kyaa hai 

vo chiiz jisake liye hamako ho bahisht aziiz 
sivaa_e baadaa-e-gulfaam-e-mushkabuu kyaa hai 

[bahisht=heaven; baadaa=wine; gulfaam=delicate/like a flower] 
[mushkabuu=the smell of musk] 

piyuu.N sharaab agar Khum bhii dekh luu.N do chaar 
ye shiishaa-o-qadaah-o-kuuzaa-o-subuu kyaa hai 

[Khum=wine barrel, qadaah=goblet, subuu=wine pitcher ] 

rahii na taaqat-e-guftaar aur agar ho bhii 
to kis ummiid pe kahiye ke aarazuu kyaa hai 

[guftaar=speech] 

banaa hai shaah kaa musaahib, phire hai itaraataa 
vagarnaa shahar me.n "Ghalib" kii aabaruu kyaa hai 

[musaahib=associate] 