
phir kuchh is dil ko beqaraarii hai 

phir kuchh is dil ko beqaraarii hai 
siinaa zoyaa-e-zaKhm-e-kaarii hai 

[zoya=seeker, zaKhm-e-kaarii=deep wound ] 

phir jigar khodane lagaa naaKhun 
aamad-e-fasl-e-laalaakaarii hai 

[aamad=arrival, fasl=season/harvest ] 

qiblaa-e-maqsad-e-nigaah-e-niyaaz 
phir vahii pardaa-e-ammaarii hai 

[niyaaz=desire, ammaarii=rider's seat with a canopy on an elephant or camel] 

chashm-e-dallal-e-jins-e-rusavaaii 
dil Khariidaar-e-zauq-e-Khvaarii hai 

[chashm=eye, jins=things/items, zauq=taste ] 

vahii sad_rang naalaa farsaaii 
vahii sad_guunaa ashq_baarii hai 

[sad=hundred, naalaa farsaaii=lamenter] 
[sad_guunaa=hundred times, ashq_baarii=lame.ntation ] 

dil havaa-e-Khiraam-e-naaz se phir 
mahashristaa.N-e-beqaraarii hai 

[Khiiraam=speed, mahshar=the last day/"qayaamat kaa din"] 
[mahashristaa.N=place of the last day ] 

jalvaa phir arz-e-naaz karataa hai 
roz-e-baazaar-e-jaa.N_supaarii hai 

[jalvaa=splendour; jaa.N_sipaarii=resigning one's life into the hands of another ] 

phir usii bevafaa pe marate hai.n 
phir vahii zindagii hamaarii hai 

qataa: 

phir khulaa hai dar-e-adaalat-e-naaz 
garm baazaar-e-fauj_daarii hai 

[dar=abode, fauj_daarii=military court] 

ho rahaa hai jahaa.N me.n a.Ndher 
zulf kii phir sarishtaa_daarii hai 

[sarishtaa_daarii=a regulator's position ] 

phir diyaa paaraa-e-jigar ne savaal 
ek fariyaad-o-aah-o-zaarii hai 

[paaraa=fragme.nt ] 

phir hue hai.n gavaah-e-ishq talab 
ashq_baarii kaa hukm_zaarii hai 

[talab=called, ashq_baarii=lamentation ] 

dil-o-mizshgaa.N kaa jo muqadamaa thaa 
aaj phir us kii ruub_qaarii hai 

[mizshgaa.N=eyelids, ruub_qaarii=to put the mind into work ] 

be_Khudii be_sabab nahii.n 'Ghalib' 
kuchh to hai jis kii pardaadaarii hai 

[be_Khudii=rapture, be_sabab=vithout any reason] 
[pardaadaarii=to hide, esp. fault ] 