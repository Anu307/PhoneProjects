
aaiinaa kyuu.N na duu.N ke tamaashaa kahe.n jise 

aaiinaa kyuu.N na duu.N ke tamaashaa kahe.n jise 
aisaa kahaa.N se laauu.N ke tujhasaa kahe.n jise 

hasarat ne laa rakhaa terii bazm-e-Khayaal me.n 
guladastaa-e-nigaah suvedaa kahe.n jise 

phuu.Nkaa hai kisane goshe muhabbat me.n ai Khudaa 
afasuun-e-intazaar tamannaa kahe.n jise 

sar par hujuum-e-dard-e-Gariibii se Daliye 
vo ek musht-e-Khaak ke saharaa kahe.n jise 

hai chashm-e-tar me.n hasarat-e-diidaar se nihaa.N 
shauq-e-inaa.N guseKhtaa dariyaa kahe.n jise 

darakaar hai shiguftan-e-gul haaye aish ko 
sub_h-e-bahaar pa.nbaa-e-miinaa kahe.n jise 

"Ghalib" buraa na maan jo vaaiz buraa kahe 
aisaa bhii koii hai ke sab achchhaa kahe.n jise 