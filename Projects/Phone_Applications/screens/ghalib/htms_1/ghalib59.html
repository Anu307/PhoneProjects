<CENTER>
<P><BR><STRONG>vo firaaq aur wo visaal kahaa.N <BR></STRONG>
<P>

<P>
<P>vo firaaq aur wo visaal kahaa.N <BR>vo shab-o-roz-o-maah-o-saal kahaa.N <BR>
<P>fursat-e-kaarobaar-e-shauq kise <BR>zauq-e-nazzaaraa-e-jamaal kahaa.N <BR>
<P>[zauq=delight/joy, jamaal=beauty ] <BR>
<P>dil to dil vo dimaaG bhii na rahaa <BR>shor-e-saudaa-e-Khat-o-Khaal kahaa.N <BR>
<P>thii wo ik shakhs ke tasavvur se <BR>ab vo raa.Nnaaii-e-Khayaal kahaa.N <BR>
<P>[tasavvur=imagination, raa.Nnaaii-e-Khayaal=tender thoughts] <BR>
<P>aisaa aasaa.N nahii.n lahuu ronaa <BR>dil me.n taaqat jigar me.n haal kahaa.N <BR>
<P>[haal=spiritual ecstasy] <BR>
<P>hamase chuuTaa qimaar_Khaanaa-e-ishq <BR>vaa.N jo jaaye.N girah me.n maal kahaa.N <BR>
<P>[qimaar_Khaanaa=casino, girah=knot/joint ] <BR>
<P>fikr-e-duniyaa me.n sar khapaataa huu.N <BR>mai.n kahaa.N aur ye vabaal kahaa.N <BR>
<P>[vabaal=calamity] <BR>
<P>muzamahil ho gaye quvaa 'Ghalib' <BR>wo anaasir me.n aitadaal kahaa.N <BR>
<P>[muzamahil=lethargic, quvaa=powers, anaasiir=elements, aitadaal=moderation ] <BR>

<P>

<P></CENTER>
<HR>
