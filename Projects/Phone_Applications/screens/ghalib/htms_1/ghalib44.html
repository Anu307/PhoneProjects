<CENTER>
<P><BR><STRONG>na huii gar mere marane se tasallii na sahii <BR></STRONG>
<P>

<P>
<P>na huii gar mere marane se tasallii na sahii <BR>imtihaa.N aur bhii baaqii ho to ye bhii na sahii <BR>
<P>Khaar-Khaar-e-alam-e-hasarat-e-diidaar to hai <BR>shauq gulachiin-e-gulistaan-e-tasallii na sahii <BR>
<P>may parastaa.N Khum-e-may muu.nh se lagaaye hii bane <BR>ek din gar na huaa bazm me.n saaqii na sahii <BR>
<P>nafaz-e-qais ke hai chashm-o-charaaG-e-saharaa <BR>gar nahii.n shama-e-siyahaKhaanaa-e-lailaa na sahii <BR>
<P>ek ha.ngaame pe maukuuf hai ghar kii raunak <BR>noh-e-Gam hii sahii, naGmaa-e-shaadii na sahii <BR>
<P>na sitaaish kii tamannaa na sile kii parawaah <BR>gar nahii.n hai mere ashaar me.n maane na sahii <BR>
<P>isharat-e-sohabat-e-Khubaa.N hii Ganiimat samajho <BR>na huii "Ghalib" agar umr-e-tabii_ii na sahii <BR>

<P>

<P></CENTER>
<HR>
