
ye na thii hamaarii qismat ke visaal-e-yaar hotaa 

ye na thii hamaarii qismat ke visaal-e-yaar hotaa 
agar aur jiite rahate yahii intazaar hotaa 

tere vaade par jiye ham to ye jaan jhuuTh jaanaa 
ke Khushii se mar na jaate agar aitabaar hotaa 

terii naazukii se jaanaa ki ba.Ndhaa thaa ahd_bodaa 
kabhii tuu na to.D sakataa agar ustavaar hotaa 

[ahd=oath, ustavaar=firm/determined ] 

koii mere dil se puuchhe tere tiir-e-niimakash ko 
ye Khalish kahaa.N se hotii jo jigar ke paar hotaa 

[tiir-e-niimkash=half drawn arrow, Khalish=pain ] 

ye kahaa.N kii dostii hai ke bane hai.n dost naaseh 
koii chaaraasaaz hotaa, koii Gam_gusaar hotaa 

[naaseh=councellor, chaarasaaz=healer, Gamgusaar=sympathizer] 

rag-e-sang se Tapakataa wo lahuu ki phir na thamataa 
jise Gam samajh rahe ho ye agar sharaar hotaa 

[rag=nerve, sang=stone, sharaar=flash] 

Gam agarche jaa.N_gusil hai, pe kahaa.N bache.n ke dil hai 
Gam-e-ishq gar na hotaa, Gam-e-rozagaar hotaa 

[jaa.N_gulis=life threatning ] 

kahuu.N kis se mai.n ke kyaa hai, shab-e-Gam burii balaa hai 
mujhe kyaa buraa thaa maranaa agar ek baar hotaa 

hue mar ke ham jo rusavaa, hue kyo.N na Garq-e-dariyaa 
na kabhii janaazaa uThataa, na kahii.n mazaar hotaa 

[Garq=drown/sink ] 

use kaun dekh sakataa ki yaganaa hai wo yaktaa 
jo duii kii buu bhii hotii to kahii.n do chaar hotaa 

[yaganaa=kinsman, yaktaa=matchless/incomparable, duii=duality ] 

ye masaail-e-tasavvuf, ye teraa bayaan 'Ghalib' 
tujhe ham walii samajhate, jo na baadaa_Khvaar hotaa 

[masaail=topics, tasavvuf=mysticism, walii=prince/friend, baadaa_Khvaar=drinker] 