
zikr us pariivash kaa, aur phiir bayaa.N apanaa 

zikr us pariivash kaa, aur phiir bayaa.N apanaa 
ban gayaa raqiib aaKhiir thaa jo raazadaa.N apanaa 

[pariivash=angel/beauty/fairy, raqiib=enemy, raazadaa.N=friend] 

mai vo kyo.N bahut piite bazm-e-Gair me.n yaarab 
aaj hii huaa ma.nzuur un ko imtihaa.N apanaa 

ma.nzar ik bula.ndii par aur ham banaa sakate 
arsh se idhar hotaa kaash ke makaa.N apanaa 

[arsh=heaven] 

de vo jis qadar zillat ham ha.Nsii me.n Tale.nge 
baare aashna nikalaa unakaa paasabaa.N apanaa 

dard-e-dil likhuu.N kab tak? Jaauu.N un ko dikhalaa duu.N 
u.Ngaliyaa.N figaar apanii KhaamaaKhuu.N_chakaa.N apanaa 

[figaar=wounded/sore, Khaam=inexpert/green/raw/immature] 
[KhaamaaKhuu.N=young blood, chakaa.N=dripping] 

ghiisate ghiisate miT jaataa aap ne abas badalaa 
na.ng-e-sajdaa se mere sang-e-aastaa.N apanaa 

taa kare na Gamaazii, kar liyaa hai dushman ko 
dost kii shikaayat me.n ham ne ham-zabaa.N apanaa 

ham kahaa.N ke daa.Naa the kis hunar me.n yaktaa the 
be_sabab huaa 'Ghalib' dushman aasmaa.N apanaa 

[daa.Naa=wise/learned, yaktaa=unique] 