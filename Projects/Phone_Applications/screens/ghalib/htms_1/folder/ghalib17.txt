
Gair le.n mahafil me.n bose jaam ke 

Gair le.n mahafil me.n bose jaam ke 
ham rahe.n yuu.N tashnaalab paiGaam ke 

Khastagii ka tum se kyaa shikavaa ke ye 
hathaka.nDe hai.n charKh-e-niilii faam ke 

[Khastagii=injury/fatigue; shikavaa=complaint; hathaka.nDe=tactics] 
[charKh=sky; niilii_faam=blue coloured] 

Khat likhe.nge garche matalab kuchh na ho 
ham to aashiq hai.n tumhaare naam ke 

raat pii zam-zam pe may aur sub_h-dam 
dho_e dhabbe jaamaa-e-eharaam ke 

[zam-zam=a well in Kabaa whose water is considered holy;] 
[sub_h-dam=at dawn; eharaam=dress for Haj]

dil ko aa.Nkho.n ne pha.Nsaayaa kyaa magar 
ye bhii halqe hai.n tumhaare daam ke 

[halqa=loop; daam=trap or net] 

shaah ke hai Gusl-e-sehat kii Khabar 
dekhiye din kab phire.n hammaam ke 

[Gusl=bath, sehat=health, hammaam=bathroom] 

ishq ne 'Ghalib' nikammaa kar diyaa 
varnaa ham bhii aadamii the kaam ke 