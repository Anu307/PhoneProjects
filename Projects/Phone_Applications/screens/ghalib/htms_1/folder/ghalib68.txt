
masnavi - aamo.n kii taariif me.n 

haa.N dil-e-dard_ma.nd zam-zamaa saaz 
kyuu.N na khole dar-e-Khazinaa-e-raaz 

Khaame kaa safhe par ravaa.N honaa 
shaaKh-e-gul kaa hai gul-fishaa.N honaa 

mujh se kyaa puuchhataa hai kyaa likhiye 
nuqtaa haaye Khiradafishaa.N likhiye 

baare, aamo.n kaa kuchh bayaa.N ho jaaye 
Khaamaa naKhle ratabafishaa.N ho jaaye 

aam kaa kaun mard-e-maidaa.N hai 
samar-o-shaaKh, guve-o-chaugaa.N hai 

taak ke jii me.n kyuu.N rahe armaa.N 
aaye, ye guve aur ye maidaa.N! 

aam ke aage pesh jaave Khaak 
pho.Dataa hai jale phaphole taak 

na chalaa jab kisii tarah maqaduur 
baadaa-e-naab ban gayaa a.nguur 

ye bhii naachaar jii kaa khonaa hai 
sharm se paanii paanii honaa hai 

mujhase puuchho, tumhe.n Khabar kyaa hai 
aam ke aage neshakar kyaa hai 

[neshakar=gannaa/sugarcane] 

na gul us me.n na shaaKh-o-barg na baar 
jab Khizaa.N aaye tab ho us kii bahaar 

aur dau.Daaiie qayaas kahaa.N 
jaan-e-shiirii.N me.n ye miThaas kahaa.N 

jaan me.n hotii gar ye shiiriinii 
'kohakan' baavajuud-e-Gam_giinii 