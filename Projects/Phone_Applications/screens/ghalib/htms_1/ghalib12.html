<CENTER>
<P><BR><STRONG>dil-e-naadaa.N tujhe huaa kyaa hai <BR></STRONG>
<P>

<P>
<P>dil-e-naadaa.N tujhe huaa kyaa hai <BR>aaKhir is dard kii davaa kyaa hai <BR>
<P>ham hai.n mushtaaq aur vo bezaar <BR>yaa ilaahii ye maajaraa kyaa hai <BR>
<P>[mushtaaq=interested; bezaar=displeased/sick of] <BR>
<P>mai.n bhii muu.Nh me.n zabaan rakhataa huu.N <BR>kaash puuchho ki muddaa kyaa hai <BR>
<P>jab ki tujh bin nahii.n koii maujuud <BR>phir ye ha.ngaamaa, ai Khudaa kyaa hai <BR>
<P><EM>qataah: </EM><BR>
<P>ye parii cheharaa log kaise hai.n <BR>Gamazaa-o-ishvaa-o-adaa kyaa hai <BR>
<P>shikan-e-zulf-e-ambarii kyo.n hai <BR>nigah-e-chashm-e-surmaa saa kyaa hai <BR>
<P>[shikan=wrinkle, ambarii=fragrance] <BR>
<P>sabazaa-o-gul kahaa.N se aaye hai.n <BR>abr kyaa chiiz hai havaa kyaa hai <BR>
<P>hamako unase vafaa kii hai ummiid <BR>jo nahii.n jaanate vafaa kyaa hai <BR>
<P>haa.N bhalaa kar teraa bhalaa hogaa <BR>aur darvesh kii sadaa kyaa hai <BR>
<P>[darvesh=medicant; sadaa=voice] <BR>
<P>jaan tum par nisaar karataa huu.N <BR>mai.n nahii.n jaanataa duaa kyaa hai <BR>
<P>mai.n ne maanaa ki kuchh nahii.n 'Ghalib'<BR>muft haath aaye to buraa kyaa hai <BR>

<P>

<P></CENTER>
<HR>
