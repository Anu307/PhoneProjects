<CENTER>
<P><BR><STRONG>us bazm me.n mujhe nahii.n banatii hayaa kiye <BR></STRONG>
<P>

<P>
<P>us bazm me.n mujhe nahii.n banatii hayaa kiye <BR>baiThaa rahaa agarche ishaare huaa kiye <BR>
<P>dil hii to hai siyaasat-e-darbaa.N se Dar gayaa <BR>mai.n aur jaauu.N dar se tere bin sadaa kiye <BR>
<P>[siyaasat=politics, darbaa.N=doorkeeper/sentry, dar=door] <BR>[sadaa=sound, here it means conversation ] <BR>
<P>rakhataa phiruu.N huu.N Khiirqaa-o-sajjaadaa rahan-e-mai <BR>muddat huii hai daavat-e-aab-o-havaa kiye <BR>
<P>[Khiirqa=a patched garme.nt, sajjaada=a prayer carpet, rahn=mortgage, aab-o-hava=climate] <BR>
<P>be_sarfaa hii guzaratii hai, ho garche umr-e-Khizr <BR>hazarat bhii kal kahe.nge ki ham kyaa kiyaa kiye <BR>
<P>[be_sarfaa=simple life, umr-e-Khijz=everlasting life ] <BR>
<P>maqaduur ho to Khaak se puuchhuu.N ke ae laiim <BR>tuune vo ga.nj haaye giraa.N_maayaa kyaa kiye <BR>
<P>[maqaduur=capable, Khaak=dust/earth, laiim=miserly] <BR>[ga.nj=treasure/wealth, giraa.N_maayaa=valuble/precious ] <BR>
<P>kis roz tohamate.n na taraashaa kiye aduu <BR>kis din hamaare sar pe na aare chalaa kiye <BR>
<P>[tohamate.n=accusations, aduu=enemy ] <BR>
<P>sohabat me.n Gair kii na pa.Dii ho kahii.n ye Khuu <BR>dene lagaa hai bose baGair iltijaa kiye <BR>
<P>[sohabat=company, Khuu=habit, bose=kisses, iltijaa=request ] <BR>
<P>zid kii hai aur baat magar Khuu burii nahii.n <BR>bhuule se us ne saika.Do.n vaade-vafaa kiye <BR>
<P>[Khuu=habit ] <BR>
<P>'Ghalib' tumhii.n kaho ki milegaa javaab kyaa <BR>maanaa ki tum kahaa kiye aur vo sunaa kiye <BR>

<P>

<P></CENTER>
<HR>
