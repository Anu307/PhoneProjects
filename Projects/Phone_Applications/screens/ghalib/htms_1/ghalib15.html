<CENTER>
<P><BR><STRONG>diyaa hai dil agar us ko, bashar hai kyaa kahiye <BR></STRONG>
<P>

<P>
<P>diyaa hai dil agar us ko, bashar hai kyaa kahiye <BR>huaa raqiib to ho, naamaabar hai, kyaa kahiye <BR>
<P>[bashar=man/human being; raqiib=opponent; naamaabar=messenger ] <BR>
<P>ye zid, ki aaj na aave aur aaye bin na rahe <BR>qazaa se shikavaa hame.n kis qadar hai, kyaa kahiye <BR>
<P>[qazaa=death; shikavaa=complaint] <BR>
<P>rahe hai yuu.N gah-o-begah ke kuu-e-dost ko ab <BR>agar na kahiye ki dushman kaa ghar hai, kyaa kahiye <BR>
<P>[gah=proper and improper time/vaqt be-vaqt; kuu-e-dost=friend's street] <BR>
<P>zih-e-karishma ke yuu.N de rakhaa hai hamako fareb <BR>ki bin kahe hii u.nhe.n sab Khabar hai, kyaa kahiye <BR>
<P>samajh ke karate hai.n baazaar me.n vo pursish-e-haal <BR>ki ye kahe ki sar-e-rahaguzar hai, kyaa kahiye <BR>
<P>[pursish-haal=to enquire about one's wellbeing; sar-e-rahaguzar=common road] <BR>
<P>tumhe.n nahii.n hai sar-e-rishtaa-e-vafaa kaa Khayaal <BR>hamaare haath me.n kuchh hai, magar hai kyaa kahiye <BR>
<P>u.nhe.n savaal pe za_om-e-junuu.N hai, kyuu.N la.Diye <BR>hame.n javaab se qat_a-e-nazar hai, kyaa kahiye <BR>
<P>[za_om=pride; junuu.N=madness/frenzy; qata'a-e-nazar=to ignore/nazare.n churaanaa] <BR>
<P>hasad sazaa-e-kamaal-e-suKhan hai, kyaa kiije <BR>sitam, bahaa-e-mata_a-e-hunar hai, kyaa kahiye <BR>
<P>[hasad=envy; sitam=oppression, bahaa=price; mata_a=property/saamaan] <BR>
<P>kahaa hai kisane ki "Ghalib" buraa nahii.n lekin <BR>sivaay isake ki aashuftaa_sar hai kyaa kahiye <BR>
<P>[aashuftaa_sar=mentally deranged/sar-phiraa] <BR>

<P>

<P></CENTER>
<HR>
