<CENTER>
<P><BR><STRONG>taskii.N ko ham na roe.n jo zauq-e-nazar mile <BR></STRONG>
<P>

<P>
<P>taskii.N ko ham na roe.n jo zauq-e-nazar mile <BR>huraa.N-e-Khuld me.n terii suurat magar mile <BR>
<P>apanii galii me.n mujh ko na kar dafn baad-e-qatl <BR>mere pate se Khalq ko kyo.n teraa ghar mile <BR>
<P>saaqii garii kii sharm karo aaj varnaa ham <BR>har shab piyaa hii karate hai.n mai jis qadar mile <BR>
<P>tujh se to kuchh kalaam nahiin lekin ae nadiim <BR>meraa salaam kahiiyo agar naamaabar mile <BR>
<P>tum ko bhii ham dikhaaye ke majanuu.N ne kyaa kiyaa <BR>fursat kashaakash-e-Gam-e-pinhaa.N se gar mile <BR>
<P>laazim nahii.n ke Khijr kii ham pairavii kare.n <BR>maanaa ke ek buzurg hame.n ham safar mile <BR>
<P>ae saakanaan-e-kuchaa-e-dil_daar dekhanaa <BR>tum ko kahii.n jo Ghalib-e-aashuftaa sar mile <BR>

<P>

<P></CENTER>
<HR>
