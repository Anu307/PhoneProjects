<CENTER>
<P><BR><STRONG>kii vafaa hamase to Gair use jafaa kahate hai.n <BR></STRONG>
<P>

<P>
<P>kii vafaa hamase to Gair use jafaa kahate hai.n <BR>hotii aa_ii hai ke achchho.n ko buraa kahate hai.n <BR>
<P>aaj ham apanii pareshaanii-e-Khaatir un se <BR>kahane jaate to hai.n, par dekhiye kyaa kahate hai.n <BR>
<P>agale vaqto.n ke hai.n ye log, i.nhe.n kuchh na kaho <BR>jo may-o-naGme.n ko a.ndoharuubaa kahate hai.n <BR>
<P>[a.ndoharuubaa=cure for pain or sorrow] <BR>
<P>dil me.n aa jaa_e hai, hotii hai jo fursat Gash se <BR>aur phir kaun se naale ko rasaa kahate hai.n? <BR>
<P>[Gash=senseless/in a faint; rasaa=with a long reach] <BR>
<P>hai par-e-sarahad-e-idaraak se apanaa masjuud <BR>qible ko, ahal-e-nazar, qiblaanumaa kahate hai.n <BR>
<P>[par-e-sarahad-e-idaraak=beyond the boundaries of knowledge] <BR>[masjuud=to whom one bows i.e. God] <BR>
<P>paa-e-afagaar pe jab se tujhe raham aayaa hai <BR>Khaar-e-raah ko tere ham mehr-e-giyaa kahate hai.n <BR>
<P>[paa-e-afagaar=wounded feet; Khaar-e-raah=thorn in the road] <BR>[mehr-e-giyaa=(blade of) grass of kindness] <BR>
<P>ik sharar dil me.n hai, us se ko_ii ghabaraayegaa kyaa <BR>aag mataluub hai hamako, jo havaa kahate hai.n <BR>
<P>dekhiye laatii hai us shoKh kii naKhvat kyaa rang <BR>us kii har baat pe ham naam-e-Khudaa kahate hai.n <BR>
<P>[naKhvat=pride] <BR>
<P>vahashat-o-sheftaa ab marsiyaa kahave.n shaayad <BR>mar gayaa "Ghalib"-e-aashuftaanavaa kahate hai.n <BR>
<P>[vahashat-o-sheftaa=two poets of that time; marsiyaa=eulogy/poem of sorrow] <BR>[aashuftaanavaa=one who speaks nonsense] <BR>

<P>

<P></CENTER>
<HR>
