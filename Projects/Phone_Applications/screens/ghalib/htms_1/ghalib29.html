<CENTER></CENTER>
<CENTER>
<P><STRONG>Gam-e-duniyaa se gar paa_ii bhii fursat sar uThaane kii </STRONG>"
<P>

<P>
<P>Gam-e-duniyaa se gar paa_ii bhii fursat sar uThaane kii <BR>falak kaa dekhanaa taqariib tere yaad aane kii <BR>
<P>[falak=sky; taqariib=reason] <BR>
<P>khulegaa kis tarah mazamuu.N mere maktuub kaa yaarab <BR>qasam khaa_ii hai us kaafir ne kaaGaz ke jalaane kii <BR>
<P>[mazamuu.N= topic/subject; maktuub=letter] <BR>
<P>lipaTanaa paraniyaa.N me.n sholaa-e-aatish kaa aasaa.N hai <BR>vale mushkil hai hikamat dil me.n soz-e-Gam chhupaane kii <BR>
<P>[paraniyaa.N=fine muslin/silk cloth; vale=but; hikamat=cure] <BR>
<P>u.nhe.n ma.nzuur apane zaKhmiyo.n kaa dekh aanaa thaa <BR>uThe the sair-e-gul ko dekhanaa shoKhii bahaane kii <BR>
<P>hamaarii saadagii thii iltafaat-e-naaz par maranaa <BR>teraa aanaa na thaa zaalim magar tamahiid jaane kii <BR>
<P>[iltafaat=benevolence (iltefaat-e-naaz meaning beloved here); tamahiid=excuse] <BR>
<P>laqad-kob-e-havaadis kaa tahammul kar nahii.n sakatii <BR>merii taaqat ke zaami.n thii buto.n ke naaz uThaane kii <BR>
<P>[laqadkob-e-havaadis=vagaries of misfortune] <BR>[tahammul=tolerance; zaami.n=one who takes responsibility for] <BR>
<P>kahuu.N kyaa Khuubi-e-auzaaG-e-ibnaa-e-zamaa.N "Ghalib" <BR>badii kii usane jis se hamane kii thii baarahaa nekii <BR>
<P>[Khuubi-e-auzaaG-e-ibnaa-e-zamaa.N=the goodness of founders of today's society] <BR>(This is a sarcastic comment by Ghalib) <BR>

<P>

<P></CENTER>
<HR>
