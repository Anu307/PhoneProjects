<CENTER>
<P><BR><STRONG>phir kuchh is dil ko beqaraarii hai <BR></STRONG>
<P>

<P>
<P>phir kuchh is dil ko beqaraarii hai <BR>siinaa zoyaa-e-zaKhm-e-kaarii hai <BR>
<P>[zoya=seeker, zaKhm-e-kaarii=deep wound ] <BR>
<P>phir jigar khodane lagaa naaKhun <BR>aamad-e-fasl-e-laalaakaarii hai <BR>
<P>[aamad=arrival, fasl=season/harvest ] <BR>
<P>qiblaa-e-maqsad-e-nigaah-e-niyaaz <BR>phir vahii pardaa-e-ammaarii hai <BR>
<P>[niyaaz=desire, ammaarii=rider's seat with a canopy on an elephant or camel] <BR>
<P>chashm-e-dallal-e-jins-e-rusavaaii <BR>dil Khariidaar-e-zauq-e-Khvaarii hai <BR>
<P>[chashm=eye, jins=things/items, zauq=taste ] <BR>
<P>vahii sad_rang naalaa farsaaii <BR>vahii sad_guunaa ashq_baarii hai <BR>
<P>[sad=hundred, naalaa farsaaii=lamenter] <BR>[sad_guunaa=hundred times, ashq_baarii=lame.ntation ] <BR>
<P>dil havaa-e-Khiraam-e-naaz se phir <BR>mahashristaa.N-e-beqaraarii hai <BR>
<P>[Khiiraam=speed, mahshar=the last day/"qayaamat kaa din"] <BR>[mahashristaa.N=place of the last day ] <BR>
<P>jalvaa phir arz-e-naaz karataa hai <BR>roz-e-baazaar-e-jaa.N_supaarii hai <BR>
<P>[jalvaa=splendour; jaa.N_sipaarii=resigning one's life into the hands of another ] <BR>
<P>phir usii bevafaa pe marate hai.n <BR>phir vahii zindagii hamaarii hai <BR>
<P><EM>qataa: </EM><BR>
<P>phir khulaa hai dar-e-adaalat-e-naaz <BR>garm baazaar-e-fauj_daarii hai <BR>
<P>[dar=abode, fauj_daarii=military court] <BR>
<P>ho rahaa hai jahaa.N me.n a.Ndher <BR>zulf kii phir sarishtaa_daarii hai <BR>
<P>[sarishtaa_daarii=a regulator's position ] <BR>
<P>phir diyaa paaraa-e-jigar ne savaal <BR>ek fariyaad-o-aah-o-zaarii hai <BR>
<P>[paaraa=fragme.nt ] <BR>
<P>phir hue hai.n gavaah-e-ishq talab <BR>ashq_baarii kaa hukm_zaarii hai <BR>
<P>[talab=called, ashq_baarii=lamentation ] <BR>
<P>dil-o-mizshgaa.N kaa jo muqadamaa thaa <BR>aaj phir us kii ruub_qaarii hai <BR>
<P>[mizshgaa.N=eyelids, ruub_qaarii=to put the mind into work ] <BR>
<P>be_Khudii be_sabab nahii.n 'Ghalib' <BR>kuchh to hai jis kii pardaadaarii hai <BR>
<P>[be_Khudii=rapture, be_sabab=vithout any reason] <BR>[pardaadaarii=to hide, esp. fault ] <BR>

<P>

<P></CENTER>
<HR>
