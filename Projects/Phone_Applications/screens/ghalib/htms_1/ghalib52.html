<CENTER>
<P><BR><STRONG>rone se aur ishq me.n bebaak ho gae <BR></STRONG>
<P>

<P>
<P>rone se aur ishq me.n bebaak ho gae <BR>dhoe gae ham aise ki bas paak ho gae <BR>
<P>[bebaak=outspoken/bold, paak=pure/clean/holy ] <BR>
<P>sarf-e-bahaa-e-mai hue aalaat-e-maikashii <BR>the ye hii do hisaab so yo.n paak ho gae <BR>
<P>[sarf=expenditure, bahaa=value/price, mai=bar] <BR>[aalaat=instruments, apparatus; maikashii=drinking] <BR>
<P>rusavaa-e-dahar go hue aavaargii se tum <BR>baare tabiiyato.n ke to chaalaak ho gae <BR>
<P>[dahar=vorld, baare=at last] <BR>
<P>kahataa hai kaun naalaa-e-bul_bul ko beasar <BR>parde me.n gul ke laakh jigar chaak ho gae <BR>
<P>[chaak=slit/torn ] <BR>
<P>puuchhe hai kyaa vajuud-o-adam ahl-e-shauq kaa <BR>aap apanii aag se Khas-o-Khaashaak ho gae 
<P>[vajuud=existence; adam=non-existence, Khas-o-Khaashaak=destroyed] <BR>
<P>karane gaye the us se taGaaful kaa ham gilaa <BR>kii ek hii nigaah ki bas Khaak ho gae <BR>
<P>[taGaaful=negligence, gilaa=complaint, Khaak=dust/ashes] <BR>
<P>is rang se uThaaii kal us ne 'Asad' kii naash <BR>dushman bhii jis ko dekh ke Gam_naak ho gae <BR>
<P>[Gam_naak=grief stricken ] <BR>

<P>

<P></CENTER>
<HR>
