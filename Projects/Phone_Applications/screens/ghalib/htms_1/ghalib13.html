<CENTER>
<P><BR><STRONG>dil hii to hai na sang-o-Khisht dard se bhar na aaye kyuu.N <BR></STRONG>
<P>

<P>
<P>dil hii to hai na sang-o-Khisht dard se bhar na aaye kyuu.N <BR>roe.nge ham hazaar baar koii hame.n sataaye kyuu.N <BR>
<P>[sang=stone, Khisht=brick] <BR>
<P>dair nahii.n haram nahii.n dar nahii.n aastaa.N nahii.n <BR>baiThe hai.n rahaguzar pe ham Gair hame.n uThaaye kyuu.N <BR>
<P>[dair=temple, haram=mosque, dar=gate, aastaa.N=doorstep] <BR>
<P>jab vo jamaal-e-dilafaroz, suurat-e-mahr-e-niimaroz <BR>aap hii ho nazaaraasoz, parde me.n muu.Nh chhupaaye kyuu.N <BR>
<P>[jamaal-e-dilafaroz=face whose beauty lights up the heart; mahr-e-niimaroz=midday sun] <BR>[nazaaaraasoz=sight which sears/burns] <BR>
<P>dashnaa-e-Gamzaa jaa.Nsitaa.N, naavak-e-naaz bepanaah <BR>teraa hii aks-e-ruKh sahii, saamane tere aaye kyuu.N <BR>
<P>[dashnaa=dagger; Gamzaa=amorous glance; jaa.Nsitaa.N=fatal/jaan lene vaalaa;] <BR>[naavak=arrow; naavak-e-naaz=arrow of pride; aks=image ] <BR>
<P>qaid-e-hayaat-o-band-e-Gam asl me.n dono.n ek hai.n <BR>maut se pahale aadamii Gam se najaat paaye kyuu.N <BR>
<P>[qaid-e-hayaat=prison of life; band-e-Gam=bindings/chains of sorrow; najaat=freedom/liberation] <BR>
<P>husn aur us pe husn-e-zan rah gaii bulahavas kii sharm <BR>apane pe etimaad hai Gair ko aazamaaye kyuu.N <BR>
<P>[husn-e-zan=agreement; bulahavas=excessive desires; etimaad=trust] <BR>
<P>vaa.N vo Guroor-e-izz-o-naaz yaa.N ye hijaab-e-paas vaz_a <BR>raah me.n ham mile.n kahaa.N, bazm me.n vo bulaaye.n kyuu.N <BR>
<P>[Guroor-e-izz-o-naaz=pride of modesty; hijaab-e-paas vaz_a=shy respect] <BR>
<P>haa.N vo nahii.n Khudaaparast, jaao vo bevafaa sahii <BR>jisako ho diin-o-dil aziiz, usakii galii me.n jaaye kyuu.N <BR>
<P>[Khudaaparast=follower of Khuda=Muslim; diin-o-dil =religion/faith and heart; aziiz=dear] <BR>
<P>"Ghalib"-e-Khastaa ke baGair kaun se kaam band hai.n <BR>roiie zaar-zaar kyaa, kiijie haaye-haaye kyuu.N <BR>
<P>[Khastaa=wretched/durdashaa-grast; zaar-zaar=bitterly/phuuT-phuuT kar] <BR>

<P>

<P></CENTER>
<HR>
