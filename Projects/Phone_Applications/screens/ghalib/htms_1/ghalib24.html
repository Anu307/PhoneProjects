<CENTER>
<P><BR><STRONG>hu_ii taaKhiir to kuchh baa_is-e-taaKhiir bhii thaa <BR></STRONG>
<P>

<P>
<P>hu_ii taaKhiir to kuchh baa_is-e-taaKhiir bhii thaa <BR>aap aate the magar ko_ii inaa.Ngiir na thaa <BR>
<P>[inaa.Ngiir=one who holds the reins of a horse] <BR>
<P>tum se bejaa hai mujhe apanii tabaahii kaa gilaa <BR>us me.n kuchh shaa_ib-e-Khuubii-e-taqadiir bhii thaa <BR>
<P>[bejaa=without reason; shaa_ib=hint(of)] <BR>
<P>tuu mujhe bhuul gayaa ho to pataa batalaa duu.N <BR>kabhii fitaraak me.n tere ko_ii naKhchiir bhii thaa <BR>
<P>[fitaraak=hunter's bag; naKhchiir=captured prey] <BR>
<P>qaid me.n hai tere vahashii ko vahii zulf kii yaad <BR>haa.N kuchh ek ra.nj-e-Garaa.Nbaari-e-za.njiir bhii thaa <BR>
<P>[vahashii=mad; ra.nj-e-garaa.Nbaari-e-za.njiir=pain due to the weight of the chains] <BR>
<P>bijalii kau.nd ga_ii aa.Nkho.n ke aage, to kyaa <BR>baat karate, ke mai.n lab tashnaa-e-taqariir bhii thaa <BR>
<P>[lab tashnaa-e-taqariir=the voice of thirsty lips] <BR>
<P>yusuf us ko kahuu.N aur kuchh na kahe, Khair hu_ii <BR>gar biga.G baiThe to mai.n laayaq-e-ta'ziir bhii thaa <BR>
<P>[laayaaq-e-ta'ziir=deserving of punishment] <BR>
<P>dekh kar Gair ko kyuu.N ho na kalejaa Tha.nDaa <BR>naalaa karataa thaa vale taalib-e-taasiir bhii thaa <BR>
<P>[taasiir=effect] <BR>
<P>peshe me.n aib nahii.n, rakhiye na farhaad ko naam <BR>ham hii aashuftaa-saro.n me.n vo javaa.N 'Meer' bhii thaa <BR>
<P>ham the marane ko kha.De paas na aayaa na sahii <BR>aaKhir us shauKh ke tarakash me.n ko_ii tiir bhii thaa <BR>
<P>paka.De jaate hai.n farishto.n ke likhe par naahak <BR>aadamii ko_ii hamaaraa dam-e-tahariir bhii thaa <BR>
<P>[dam-e-tahariir=at the time of writing] <BR>
<P>rekhtaa ke tumhii.n ustaad nahii.n ho "Ghalib" <BR>kahate hai.n agale zamaane me.n ko_ii 'miir' bhii thaa <BR>

<P>

<P></CENTER>
<HR>
