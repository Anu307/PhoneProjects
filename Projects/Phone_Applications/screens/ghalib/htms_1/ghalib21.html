<CENTER>
<P><BR><STRONG>hai bas ki har ik unake ishaare me.n nishaa.N aur <BR></STRONG>
<P>

<P>
<P>hai bas ki har ik unake ishaare me.n nishaa.N aur <BR>karate hai.n muhabbat to guzarataa hai gumaa.N aur <BR>
<P>[gumaa.N=doubt] <BR>
<P>yaa rab vo na samajhe hai.n na samajhe.nge merii baat <BR>de aur dil unako jo na de mujhako zubaa.N aur <BR>
<P>abaruu se hai kyaa us nigaah -e-naaz ko paiba.nd <BR>hai tiir muqarrar magar usakii hai kamaa.N aur <BR>
<P>[abaruu=eyebrow; paiba.nd=patch] <BR>
<P>tum shahar me.n ho to hame.n kyaa Gam jab uThe.nge <BR>le aaye.nge baazaar se jaakar dil-o-jaa.N aur <BR>
<P>har cha.nd subuk_dast hue but_shikanii me.n <BR>ham hai.n to abhii raah me.n hai sang-e-giraa.N aur <BR>
<P>[subuk_dast=expert; but_shikanii=iconoclast; sang=stone; giraa.N=heavy ] <BR>
<P>hai Khuun-e-jigar josh me.n dil khol ke rotaa <BR>hote kaii jo diidaa-e-Khuu.Nnaaba_fishaa.N aur <BR>
<P>[diidaa=eye; Khuu.Nnaaba=mixture of blood and water; fishaa. N=to shed] <BR>
<P>marataa huu.N is aavaaz pe har cha.nd sar u.D jaaye <BR>jallaad ko lekin vo kahe jaaye ki haa.N aur <BR>
<P>logo.n ko hai Khurshiid-e-jahaa.N taab kaa dhokaa <BR>har roz dikhaataa huu.N mai.n ik daaG-e-nihaa.N aur <BR>
<P>[Khurshiid=sun; taab=power (here it means brightness); nihaa.N=hidden ]<BR>
<P>letaa na agar dil tumhe.n detaa koii dam chain <BR>karataa jo na marataa koii din aah-o-fuGaa.N aur <BR>
<P>paate nahii.n jab raah to cha.D jaate hai.n naale <BR>rukatii hai merii tabaa to hotii hai ravaa.N aur <BR>
<P>[naale=lament; tabaa=temperament] <BR>
<P>hai.n aur bhii duniyaa me.n suKhanavar bahut achchhe <BR>kahate hai.n ki 'Ghalib' kaa hai a.ndaaz-e-bayaa.N aur <BR>
<P>[suKhanavar=poet] <BR>

<P>

<P></CENTER>
<HR>
