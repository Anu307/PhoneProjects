<CENTER>
<P><BR><STRONG>maze jahaa.N ke apanii nazar me.n Khaak nahii.n <BR></STRONG>
<P>

<P>
<P>maze jahaa.N ke apanii nazar me.n Khaak nahii.n <BR>sivaay Khuun-e-jigar, so jigar me.n Khaak nahii.n <BR>
<P>magar Gubaar hue par hava u.Daa le jaaye <BR>vagarnaa taab-o-tavaa.N baal-o-par me.n Khaak nahii.n <BR>
<P>[Gubaar=clouds of dust, taab-o-tavaa.N=courage/strength, bal-o-par=feathers &amp; vings ] <BR>
<P>ye kis bahiisht_shamaail kii aamad-aamad hai <BR>ke Gair jalvaa-e-gul raah_guzar me.n Khaak nahii.n <BR>
<P>[bahiisht=heaven; shamaail=clothes; aamad=arrival; jalvaa-e-gul=display of flovers; raahaguzar=path ] <BR>
<P>bhalaa use na sahii, kuchh mujhii ko raham aataa <BR>asar mere nafas-e-be_asar me.n Khaak nahii.n <BR>
<P>[nafas=breath] <BR>
<P>Khayaal-e-jalvaa-e-gul se Kharaab hai maikash <BR>sharaab_Khaane ke diivar-o-dar me.n Khaak nahii.n <BR>
<P>huaa huu.N ishq kii Gaarat_garii se sharmi.ndaa <BR>sivaay hasrat-e-taamiir ghar me.n Khaak nahii.n <BR>
<P>[Gaarat_garii=destructiveness, taamiir=construction ] <BR>
<P>hamaare sher hai.n ab sirf dil_lagii ke 'Asad' <BR>khulaa ki faayedaa arz-e-hunar me.n Khaak nahii.n <BR>
<P>[arz-e-hunar=display of talents ] <BR>

<P>

<P></CENTER>
<HR>
