<CENTER>
<P><BR><STRONG>zulmat_kade me.n mere shab-e-Gam kaa josh hai <BR></STRONG>
<P>

<P>
<P>zulmat_kade me.n mere shab-e-Gam kaa josh hai <BR>ik shammaa hai daliil-e-sahar, so Khamosh hai <BR>
<P>[zulmat=darkness, daliil=proof, sahar=morning ] <BR>
<P>naa muzdaa-e-visaal na nazzaaraa-e-jamaal <BR>muddat huii ki aashtii-e-chashm-o-gosh hai <BR>
<P>[muzdaa=good nevs, visaal=meeting, nazzaaraa-e-jamaal=seeing a beautiful face] <BR>[aashtii=harmony/friendshiip/peace, chashm=eye, gosh=ear ] <BR>
<P>mai ne kiyaa hai husn-e-Khud_aara ko be_hijaab <BR>ae shauq yaa.N ijaazat-e-tasliim-e-hosh hai <BR>
<P>[mai=bar, Khud_aara=self adorer, hijaab=veil, tasliim=greeting ] <BR>
<P>gauhar ko ikd-e-gardan-e-Khubaa.N me.n dekhanaa <BR>kyaa auj par sitaaraa-e-gauhar_farosh hai <BR>
<P>[gauhar=pearl/gem, ikd-e-gardan=necklace, Khubaa.N=a beautiful person/sweetheart] <BR>[auj=highest point/summit, farosh=merchant] <BR>
<P>diidaar, vaadaa, hausalaa, saaqii, nigaah-e-mast <BR>bazm-e-Khayaal maikadaa-e-be_Kharosh hai <BR>
<P>[diidaar=appearance, be_Kharosh=quite/dead ] <BR>
<P>ae taazaa vaaridan-e-bisaat-e-havaa-e-dil <BR>zi.nhaar gar tumhe.n havas-e-na-o-nosh hai <BR>
<P>[vaaridan=arrivals, bisaat=chess, havaa=desire/greed] <BR>[zi.nhaar=be warned!, havas=lust/greed, na-o-nosh=feasting/drinking ] <BR>
<P>dekho mujhe jo diidaa-e-ibarat_nigaah ho <BR>merii suno jo gosh-e-nasiihat_niyosh hai <BR>
<P>[diidaa= sight, ibarat=admonition, gosh=ear, nasiihat=advice, niyosh=listener] <BR>
<P>saaqii ba_jalvaa dushman-e-imaa.N-o-aagahii <BR>mutarib ba_naGmaa rahazan-e-tamkiin-o-hosh hai <BR>
<P>[aagahiii=wisdom, mutarib=singer, rahazan=robber, tamkiin=authority/pover ] <BR>
<P>yaa shab ko dekhate the ki har goshaa-e-bisaat <BR>daamaan-e-baaGabaa.N-o-kaf-e-gul_farosh hai <BR>
<P>[goshaa=corner, baaGabaa.N=gardener, kaf=sleeve, gul_farosh=florist] <BR>
<P>lutf-e-Khiiraam-e-saaqii-o-zauq-e-sadaa-e-cha.ng <BR>ye jannat-e-nigaah wo firdaus-e-gosh hai <BR>
<P>[Khiiraam=speed, zauq=taste, sadaa=sound, cha.ng=lute, firdaus=paradise, gosh=ear] <BR>
<P>ya subh dam jo dekhiiye aakar to bazm me.n <BR>naa vo suruur-o-soz na josh-o-Kharosh hai <BR>
<P>[suruur=pleasure, soz=passion/heat ] <BR>
<P>daaG-e-firaaq-e-sohabat-e-shab kii jalii huii <BR>ik shammaa rah gaii hai so vo bhii Khamosh hai <BR>
<P>[firaaq=separation, sohabat=company ] <BR>
<P>aate haiN Gaib se ye mazaamii.N Khayaal me.n <BR>'Ghalib', sariir-e-Khaamaa navaa-e-sarosh hai <BR>
<P>[Gaib=hiidden/mysterious, mazaamiiN=topics, sariir=scratchiing sound made by a pen] <BR>[Khaama=pen, navaa=sound, sarosh=angel] <BR>

<P>

<P></CENTER>
<HR>
