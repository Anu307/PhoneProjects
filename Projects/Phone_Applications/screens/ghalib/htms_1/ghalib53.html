<CENTER>
<P><BR><STRONG>sab kahaa.N kuchh laalaa-o-gul me.n numaayaa.N ho gaii.n <BR></STRONG>
<P>

<P>
<P>sab kahaa.N kuchh laalaa-o-gul me.n numaayaa.N ho gaii.n <BR>Khaak me.n kyaa suurate.n ho.ngii ki pinhaa.N ho gaii.n <BR>
<P>yaad thii hamako bhii rangaa rang bazmaaraaiiyaa.N <BR>lekin ab naqsh-o-nigaar-e-taaq-e-nisiyaa.N ho gaii.n <BR>
<P>[rangaa rang bazmaaraaiiyaa.N=decorations] <BR>[naqsh-o-nigaar=flowery decorations; taaq-e-nisiyaa.N=forgotten shelf] <BR>
<P>thii.n banaatunnaash-e-garduu.N din ko parde me.n nihaa.N <BR>shab ko unake jii me.n kyaa aaii ki uriyaa.N ho gaii.n <BR>
<P>[banaatunnaash-e-garduu.N=the stars comprising the Big Dipper; uriyaa.N=nude] <BR>
<P>qaid me.n yaaquub ne lii go na yuusuf kii Khabar <BR>lekin aa.Nkhe.n rauzan-e-diivaar-e-zi.ndaa.N ho gaii.n <BR>
<P>[rauzan=hole; zi.ndaa.N=prison] <BR>
<P>sab raqiibo.n se ho.n naaKhush, par zanaan-e-misr se <BR>hai zulaiKhaa Khush ke mahv-e-maah-e-kanaa.N ho gaii.n <BR>
<P>[misr=Egypt] <BR>[mahv-e-maah-e-kanaa.N=enraptured by the moon of Egypt (here denotes Yusuf)] <BR>
<P>juu-e-Khuu.N aa.Nkho.n se bahane do ki hai shaam-e-firaaq <BR>mai.n ye samajhuu.Ngaa ke shamae.n ho farozaa.N ho gaii.n <BR>
<P>[juu-e-Khuu.N=flow of blood] <BR>
<P>in pariizaado.n se le.nge Khuld me.n ham intaqaam <BR>qudarat-e-haq se yahii huure.n agar waa.N ho gaii.n <BR>
<P>nii.nd usakii hai, dimaaG usakaa hai, raate.n usakii hai.n <BR>terii zulfe.n jisake baazuu par parishaa.N ho gaii.n <BR>
<P>mai.n chaman me.n kyaa gayaa, goyaa dabistaa.N khul gayaa <BR>bul-bule.n sun kar mere naale, Gazal_Khvaa.N ho gaii.n <BR>
<P>[dabistaa.N=school; naale=lament; Gazal_Khvaa.N=poetic] <BR>
<P>vo nigaahe.n kyuu.N huii jaatii hai.n yaarab dil ke paar <BR>jo merii kotaahii-e-qismat se mizshgaa.N ho gaii.n <BR>
<P>[kotaahii-e-qismat=lack for fortune; mizshgaa.N=eyelids] <BR>
<P>bas ki rokaa mai.n ne aur siine me.n ubhare.n pai ba pai <BR>merii aahe.n baKhiyaa-e-chaak-e-gariibaa.N ho gaii.n <BR>
<P>[baKhiyaa=a stitching pattern] <BR>
<P>waa.N gayaa bhii mai.n to unakii gaaliyo.n kaa kyaa javaab <BR>yaad thii jitanii duaaye.n, sarf-e-darbaa.N ho gaii.n <BR>
<P>jaa.Nfizaa hai baadaa, jisake haath me.n jaam aa gayaa <BR>sab lakiire.n haath kii goyaa rag-e-jaa.N ho gaii.n <BR>
<P>[jaa.Nfizaa=life-giving; baadaa=liquor] <BR>
<P>ham muvahihad hai.n, hamaaraa kesh hai tark-e-ruusuum <BR>millate.n jab miT gaii.n, ajzaa-e-iimaa.N ho gaii.n <BR>
<P>[muvahihad=believer in one God; kesh=religion] <BR>[tark-e-ruusuum=departure from traditional practices] <BR>[millate.n=community; ajzaa-e-iimaa.N=part of religion] <BR>
<P>ra.nj se Khuugar huaa insaa.N to miT jaataa hai ra.nj <BR>mushkile.n mujh par pa.Di itanii ke aasaa.N ho gaii.n <BR>
<P>[Khuugar=used to] <BR>
<P>yuu.N hii gar rotaa rahaa 'Ghalib', to ae ahl-e-jahaa.N <BR>dekhanaa in bastiyo.n ko tum ki viiraa.N ho gaii.n <BR>

<P>

<P></CENTER>
<HR>
