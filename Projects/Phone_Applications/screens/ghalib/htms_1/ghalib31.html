<CENTER>
<P><BR><STRONG>jis bazm me.n tuu naaz se guftaar me.n aave <BR></STRONG>
<P>

<P>
<P>jis bazm me.n tuu naaz se guftaar me.n aave <BR>jaa.N kaalabad-e-suurat-e-diivaar me.n aave <BR>
<P>[naaz=grace; guftaar=speech; kaalabad=body] <BR>
<P>saaye kii tarah saath phire.n sarv-o-sanobar <BR>tuu is qad-e-dilakash se jo gulazaar mw.n aave <BR>
<P>[sarv-o-sanobar=pine &amp; cypress; qad=stature; gulazaar=garden] <BR>
<P>tay naaz-e-giraa.Nmaayagii-e-ashk bajaa hai <BR>jab laKht-e-jigar diidaa-e-Khuu.Nbaar me.n aave <BR>
<P>[tay=decided; giraa.N=precious; giraa.Nmaayaa=of great value, ashq=tears] <BR>[bajaa=correct; laKht=piece/fragment; diidaa=sight; Khuu.Nbaar=shedding blood] <BR>
<P>de mujhako shikaayat kii ijaazat ki sitamagar <BR>kuchh tujhako mazaa bhii mere aazaar me.n aave <BR>
<P>[sitamagar=oppressor; aazaar=harm] <BR>
<P>us chashm-e-fusuu.Ngar kaa agar paaye ishaaraa <BR>TuuTii kii tarah aa_iinaa guftaar meiN aave <BR>
<P>[chashm=eye; fusuu.Ngar=magician; TuuTii=bird; guftaar=speech] <BR>
<P>kaa.Nto.n kii zabaa.N suukh gayii pyaas se yaa rab <BR>ik aabalaapaa vaadii-e-puraKhaar me.n aave <BR>
<P>[aabalaa=blister; aabalaapaa=having blisters on the feet;] <BR>[vaadii=valley; Khaar=thorn; puraKhaar=full of thorns] <BR>
<P>mar jaauu.N na kyo.n rashk se jab vo tan-e-naazuk <BR>aaGosh-e-Khaam-e-halqaa-e-zunnaar me.n aave <BR>
<P>[rashk=jeaously; tan-e-naazuk=having delicate body; aaGosh=embrace] <BR>[Khaam=raw/crude; halqaa=circle; zunnaar=sacred thread worn by Hindus] <BR>
<P>Gaaratagar-e-naamuus na ho gar havas-e-zar <BR>kyo.n shaahid-e-gul baaG se baazaar me.n aave <BR>
<P>[Gaarat=ravage; naamuus=reputation/honour] <BR>[zar=money/wealth; shaahid=sweetheart ] <BR>
<P>tab chaak-e-girebaa.N kaa mazaa hai dil-e-naadaa.N <BR>jab ik nafas ulajhaa huaa har taar me.n aave <BR>
<P>[chaak=torn; girebaaN=collar; nafas=breath] <BR>
<P>aatish_kadaa hai siinaa meraa raaz-e-nihaa.N se <BR>de vaaye agar ma'ariz-e-izhaar me.n aave <BR>
<P>[raaz-e-nihaa.n=hidden secrets; ma'ariz=boundary] <BR>
<P>ga.njiinaa-e-ma'anii kaa talism usako samajhiye <BR>jo lafz kii "Ghalib" mere ashaar me.n aave <BR>
<P>[ga.njiinaa=treasure; ma'anii=meaning; talism=magic; ashaaar=couplets] <BR>

<P>

<P></CENTER>
<HR>
