<CENTER>
<P><BR><STRONG>daayam pa.Daa huaa tere dar par nahii.n huu.N mai.n <BR></STRONG>
<P>

<P>
<P>daayam pa.Daa huaa tere dar par nahii.n huu.N mai.n <BR>Khaak aisii zindagii pe ke paththar nahii.n huu.N mai.n <BR>
<P>[daayam=forever] <BR>
<P>kyuu.N gardish-e-mudaam se ghabaraa na jaaye dil <BR>insaan huu.N, pyaalaa-o-saaGar nahii.n huu.N mai.n <BR>
<P>[gardish=bad time/luck; mudaam=always] <BR>
<P>yaarab! zamaanaa mujh ko miTaataa hai kis liye <BR>lauh-e-jahaa.N pe harf-e-mukarrar nahii.n huu.N mai.n <BR>
<P>[harf=alphabet; mukarrar=again] <BR>
<P>had chaahiye sazaa me.n uquubat ke waaste <BR>aaKhir gunaahagaar huu.N, kaafir nahii.n huu.N mai.n <BR>
<P>[uqoobat=pain] <BR>
<P>kis waaste aziiz nahii.n jaanate mujhe <BR>laal-o-zumaruud-o-zar-o-gauhar nahii.n huu.N mai.n <BR>
<P>[laal=ruby; zumuruud=emerald; zar=gold; gauhar=pearl] <BR>
<P>rakhate ho tum qadam merii aa.Nkho.n se kyuu.n dareG <BR>rutabe me.n mahr-o-maah se kamatar nahii.n huu.N mai.n <BR>
<P>[dareG=concealed, mahr=sun, maah=moon] <BR>
<P>karate ho mujhako manaa-e-qadam_bos kis liye <BR>kyaa aasmaa.N ke bhii baraabar nahii.n huu.N mai.n <BR>
<P>[bosa=kiss] <BR>
<P>'Ghalib' wazifaa_Khwaar ho, do shaah ko duaa <BR>wo din gaye ki kahate the "naukar nahii.n huu.N mai.n" <BR>
<P>[wazifaa_Khwaar=pensioner] <BR>

<P>

<P></CENTER>
<HR>
