<CENTER>
<P><BR><STRONG>har ek baat pe kahate ho tum ki tuu kyaa hai <BR></STRONG>
<P>

<P>
<P>har ek baat pe kahate ho tum ki tuu kyaa hai <BR>tumhii.n kaho ke ye a.ndaaz-e-guftaguu kyaa hai <BR>
<P>na shole me.n ye karishmaa na barq me.n ye adaa <BR>koii bataao ki vo shoKh-e-tu.ndaKhuu kyaa hai <BR>
<P>ye rashk hai ki vo hotaa hai hamasuKhan hamase <BR>vagarnaa Khauf-e-badaamozii-e-ad kyaa hai <BR>
<P>[rashk=jealousy; hamasuKhan=some who agrees with you] <BR>[Khauf=fear; aamozii=teaching; aduu=enemy] <BR>
<P>chipak rahaa hai badan par lahuu se pairaahan <BR>hamaarii jeb ko an haajat-e-rafuu kyaa hai <BR>
<P>[pairaahan=dress/cloth/robe; haajat=need; rafuu=darning] <BR>
<P>jalaa hia jism jahaa.N dil bhii jal gayaa hogaa <BR>kuredate ho jo ab raakh justajuu kyaa hai <BR>
<P>rago.n me.n dau.Date phirane ke ham nahii.n qaayal <BR>jab aa.Nkh hii se na Tapakaa to phir lahuu kyaa hai <BR>
<P>vo chiiz jisake liye hamako ho bahisht aziiz <BR>sivaa_e baadaa-e-gulfaam-e-mushkabuu kyaa hai <BR>
<P>[bahisht=heaven; baadaa=wine; gulfaam=delicate/like a flower] <BR>[mushkabuu=the smell of musk] <BR>
<P>piyuu.N sharaab agar Khum bhii dekh luu.N do chaar <BR>ye shiishaa-o-qadaah-o-kuuzaa-o-subuu kyaa hai <BR>
<P>[Khum=wine barrel, qadaah=goblet, subuu=wine pitcher ] <BR>
<P>rahii na taaqat-e-guftaar aur agar ho bhii <BR>to kis ummiid pe kahiye ke aarazuu kyaa hai <BR>
<P>[guftaar=speech] <BR>
<P>banaa hai shaah kaa musaahib, phire hai itaraataa <BR>vagarnaa shahar me.n "Ghalib" kii aabaruu kyaa hai <BR>
<P>[musaahib=associate] <BR>

<P>

<P></CENTER>
<HR>
