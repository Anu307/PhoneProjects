<CENTER>
<P><BR><STRONG>aaiinaa kyuu.N na duu.N ke tamaashaa kahe.n jise <BR></STRONG>
<P>

<P>
<P>aaiinaa kyuu.N na duu.N ke tamaashaa kahe.n jise <BR>aisaa kahaa.N se laauu.N ke tujhasaa kahe.n jise <BR>
<P>hasarat ne laa rakhaa terii bazm-e-Khayaal me.n <BR>guladastaa-e-nigaah suvedaa kahe.n jise <BR>
<P>phuu.Nkaa hai kisane goshe muhabbat me.n ai Khudaa <BR>afasuun-e-intazaar tamannaa kahe.n jise <BR>
<P>sar par hujuum-e-dard-e-Gariibii se Daliye <BR>vo ek musht-e-Khaak ke saharaa kahe.n jise <BR>
<P>hai chashm-e-tar me.n hasarat-e-diidaar se nihaa.N <BR>shauq-e-inaa.N guseKhtaa dariyaa kahe.n jise <BR>
<P>darakaar hai shiguftan-e-gul haaye aish ko <BR>sub_h-e-bahaar pa.nbaa-e-miinaa kahe.n jise <BR>
<P>"Ghalib" buraa na maan jo vaaiz buraa kahe <BR>aisaa bhii koii hai ke sab achchhaa kahe.n jise <BR>

<P>

<P></CENTER>
<HR>
