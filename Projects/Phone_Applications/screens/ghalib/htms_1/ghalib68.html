<CENTER>
<P><BR><STRONG>masnavi - aamo.n kii taariif me.n <BR></STRONG>
<P>

<P>
<P>haa.N dil-e-dard_ma.nd zam-zamaa saaz <BR>kyuu.N na khole dar-e-Khazinaa-e-raaz <BR>
<P>Khaame kaa safhe par ravaa.N honaa <BR>shaaKh-e-gul kaa hai gul-fishaa.N honaa <BR>
<P>mujh se kyaa puuchhataa hai kyaa likhiye <BR>nuqtaa haaye Khiradafishaa.N likhiye <BR>
<P>baare, aamo.n kaa kuchh bayaa.N ho jaaye <BR>Khaamaa naKhle ratabafishaa.N ho jaaye <BR>
<P>aam kaa kaun mard-e-maidaa.N hai <BR>samar-o-shaaKh, guve-o-chaugaa.N hai <BR>
<P>taak ke jii me.n kyuu.N rahe armaa.N <BR>aaye, ye guve aur ye maidaa.N! <BR>
<P>aam ke aage pesh jaave Khaak <BR>pho.Dataa hai jale phaphole taak <BR>
<P>na chalaa jab kisii tarah maqaduur <BR>baadaa-e-naab ban gayaa a.nguur <BR>
<P>ye bhii naachaar jii kaa khonaa hai <BR>sharm se paanii paanii honaa hai <BR>
<P>mujhase puuchho, tumhe.n Khabar kyaa hai <BR>aam ke aage neshakar kyaa hai <BR>
<P>[neshakar=gannaa/sugarcane] <BR>
<P>na gul us me.n na shaaKh-o-barg na baar <BR>jab Khizaa.N aaye tab ho us kii bahaar <BR>
<P>aur dau.Daaiie qayaas kahaa.N <BR>jaan-e-shiirii.N me.n ye miThaas kahaa.N <BR>
<P>jaan me.n hotii gar ye shiiriinii <BR>'kohakan' baavajuud-e-Gam_giinii <BR>

<P>

<P></CENTER>
<HR>
