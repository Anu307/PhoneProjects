<CENTER>
<P><BR><STRONG>ye na thii hamaarii qismat ke visaal-e-yaar hotaa <BR></STRONG>
<P>

<P>
<P>ye na thii hamaarii qismat ke visaal-e-yaar hotaa <BR>agar aur jiite rahate yahii intazaar hotaa <BR>
<P>tere vaade par jiye ham to ye jaan jhuuTh jaanaa <BR>ke Khushii se mar na jaate agar aitabaar hotaa <BR>
<P>terii naazukii se jaanaa ki ba.Ndhaa thaa ahd_bodaa <BR>kabhii tuu na to.D sakataa agar ustavaar hotaa <BR>
<P>[ahd=oath, ustavaar=firm/determined ] <BR>
<P>koii mere dil se puuchhe tere tiir-e-niimakash ko <BR>ye Khalish kahaa.N se hotii jo jigar ke paar hotaa <BR>
<P>[tiir-e-niimkash=half drawn arrow, Khalish=pain ] <BR>
<P>ye kahaa.N kii dostii hai ke bane hai.n dost naaseh <BR>koii chaaraasaaz hotaa, koii Gam_gusaar hotaa <BR>
<P>[naaseh=councellor, chaarasaaz=healer, Gamgusaar=sympathizer] <BR>
<P>rag-e-sang se Tapakataa wo lahuu ki phir na thamataa <BR>jise Gam samajh rahe ho ye agar sharaar hotaa <BR>
<P>[rag=nerve, sang=stone, sharaar=flash] <BR>
<P>Gam agarche jaa.N_gusil hai, pe kahaa.N bache.n ke dil hai <BR>Gam-e-ishq gar na hotaa, Gam-e-rozagaar hotaa <BR>
<P>[jaa.N_gulis=life threatning ] <BR>
<P>kahuu.N kis se mai.n ke kyaa hai, shab-e-Gam burii balaa hai <BR>mujhe kyaa buraa thaa maranaa agar ek baar hotaa <BR>
<P>hue mar ke ham jo rusavaa, hue kyo.N na Garq-e-dariyaa <BR>na kabhii janaazaa uThataa, na kahii.n mazaar hotaa <BR>
<P>[Garq=drown/sink ] <BR>
<P>use kaun dekh sakataa ki yaganaa hai wo yaktaa <BR>jo duii kii buu bhii hotii to kahii.n do chaar hotaa <BR>
<P>[yaganaa=kinsman, yaktaa=matchless/incomparable, duii=duality ] <BR>
<P>ye masaail-e-tasavvuf, ye teraa bayaan 'Ghalib' <BR>tujhe ham walii samajhate, jo na baadaa_Khvaar hotaa <BR>
<P>[masaail=topics, tasavvuf=mysticism, walii=prince/friend, baadaa_Khvaar=drinker] <BR>

<P>

<P></CENTER>
<HR>
