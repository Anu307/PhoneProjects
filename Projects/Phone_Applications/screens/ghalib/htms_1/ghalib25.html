<CENTER>
<P><BR><STRONG>hazaaro.n Khvaahishe.n aisii ki har Khvaaish pe dam nikale <BR></STRONG>
<P>

<P>
<P>hazaaro.n Khvaahishe.n aisii ki har Khvaaish pe dam nikale <BR>bahut nikale mere armaa.N lekin phir bhii kam nikale <BR>
<P>Dare kyuu.N meraa qaatil kyaa rahegaa usakii gardan par <BR>vo Khuu.N jo chashm-e-tar se umr bhar yuu.N dam-ba-dam nikale <BR>
<P>[chashm=eye; tar=wet; dam_ba_dam=continously] <BR>
<P>nikalanaa Khuld se aadam kaa sunate aaye hai.n lekin <BR>bahut be-aabaruu hokar tere kuuche se ham nikale <BR>
<P>[Khuld=Paradise; be-aabaruu=disgrace; kuuchaa=street] <BR>
<P>bharam khul jaaye zaalim tere qaamat kii daraazii kaa <BR>agar is turraa-e-purapech-o-Kham kaa pech-o-Kham nikale <BR>
<P>[qaamat=stature; daraazii=length/delay; turra=ornamental tassel worn in the turban] <BR>[pech-o-Kham=curls in the hair] <BR>
<P>magar likhavaaye koii usako Khat to hamase likhavaaye <BR>huii subah aur ghar se kaan par rakkhar qalam nikale <BR>
<P>huii is daur me.n ma.nsuub mujhase baadaa-ashaamii <BR>phir aayaa vo zamaanaa jo jahaa.N se jaam-e-jam nikale <BR>
<P>[ma.nsuub=association, baada_aashaamee=havign to do with drinks] <BR>
<P>huii jinase tavaqqo Khastagii kii daad paane kii <BR>vo hamase bhii ziyaadaa Khastaa-e-teG-e-sitam nikale <BR>
<P>[tavaqqo=expectation; Khastagii=injury, daad=justice] <BR>[Khasta=broken/sick/injured, teG=sword, sitam=cruelity ] <BR>
<P>muhabbat me.n nahii.n hai farq jiine aur marane kaa <BR>usii ko dekh kar jiite hai.n jis kaafir pe dam nikale <BR>
<P>zara kar jor siine par ki tiir-e-pursitam nikale <BR>jo vo nikle to dil nikale jo dil nikale to dam nikale <BR>
<P>Khudaa ke vaaste pardaa na kaabe se uThaa zaalim <BR>Kahii.n aisaa na ho yaa.N bhii vahii kaafir sanam nikale <BR>
<P>Kahaa.N maiKhaane ka daravaazaa 'Ghalib' aur kahaa.N vaaiz <BR>par itanaa jaanate hai.n kal vo jaataa thaa ke ham nikale <BR>
<P>[vaaiz=preacher] <BR>

<P>

<P></CENTER>
<HR>
