<CENTER>
<P><BR><STRONG>dekhanaa qismat ki aap apane pe rashk aa jaaye hai <BR></STRONG>
<P>

<P>
<P>dekhanaa qismat ki aap apane pe rashk aa jaaye hai <BR>mai.n use dekhuu.N bhalaa kab mujhase dekhaa jaaye hai <BR>
<P>[rashk=envy] <BR>
<P>haath dho dil se yahii garmii gar a.ndeshe me.n hai <BR>aab_giinaa tu.ndii-e-sahabaa se pighalaa jaaye hai <BR>
<P>[a.ndeshe=suspicions; aab_giina=glass; tu.ndii=heat; sahabaa=wine] <BR>
<P>Gair ko yaarab vo kyo.n kar manaa-e-gustaaKhii kare <BR>gar hayaa bhii usako aatii hai to sharmaa jaaye hai <BR>
<P>shauq ko ye lat ke hardam naalaa Khe.nche jaaiiye <BR>dil ki vo haalat ki dam lene se ghabaraa jaaye hai <BR>
<P>duur chashm-e-bad terii bazm-e-taraab se vaah vaah <BR>naGmaa ho jaataa hai vaa.N gar naalaa meraa jaaye hai <BR>
<P>garche hai tarz-e-taGaaful pardaadaar-e-raaz-e-ishq <BR>par ham aise khoye jaate hai.n ki vo paa jaaye hai <BR>
<P>[tarz-e-taGaaful=style of neglect; pardaadaar-e-raaz-e-ishq=hidding the secret of love] <BR>
<P>usakii bazmaaraaiiyaa.N sunakar dil-e-ra.njuur yaa.N <BR>misl-e-naqsh-e-muddaa-e-Gair baiThaa jaaye hai <BR>
<P>[bazmaaraaiiyaa.N =joyful meetings; ra.njuur=sad; misl-e-naqsh=figuratively] <BR>
<P>hoke aashiq vo parii_ruKh aur naazuk ban gayaa <BR>rang khulataa jaaye hai jitanaa ki u.Dataa jaaye hai <BR>
<P>[parii_ruKh=angel faced] <BR>
<P>naqsh ko usake musavvir par bhii kyaa kyaa naaz hai <BR>khe.nchataa hai jis qadar utanaa hii khi.nchataa jaaye hai <BR>
<P>saayaa meraa mujhase misl-e-duud bhaage hai 'Asad' <BR>paas mujh aatish_ba-jaa.N ke kis se Thaharaa jaaye hai <BR>
<P>[misl-e-duud=like smoke; aatish_ba-jaa.N=burning body] <BR>

<P>

<P></CENTER>
<HR>
