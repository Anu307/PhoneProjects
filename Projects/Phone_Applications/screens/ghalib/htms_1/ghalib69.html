<CENTER>
<P><BR><STRONG>husn Gamze kii kashaakash se chhuTaa mere baad <BR></STRONG>
<P>

<P>
<P>husn Gamze kii kashaakash se chhuTaa mere baad <BR>baare aaraam se hai ahl-e-jafaa mere baad <BR>
<P>ma.nsab-e-shefatagii ke koii qaabil na rahaa <BR>huii ma_azuulii-e-a.ndaaz-o-adaa mere baad <BR>
<P>shama bujhatii hai to us me.n se dhuaa.N uThataa hai <BR>sholaa-e-ishq siyahaposh huaa mere baad <BR>
<P>Khuu.N hai dil Khaak me.n ahavaal-e-butaa.N par, yaanii <BR>unake naaKhun hue mohataaj-e-hinaa mere baad <BR>
<P>daraKhur-e-arz nahii.n jauhar-e-bedaad ko jaa <BR>nigah-e-naaz hai surme se Khafaa mere baad <BR>
<P>hai junuu.N ahl-e-junuu.N ke liye aaGosh-e-vidaa <BR>chaaq hotaa hai garebaa.N se judaa mere baad <BR>
<P>kaun hotaa hai hariif-e-mai-e-mard-afgan-e-ishq <BR>hai mukarrar lab-e-saaqii pe salaa mere baad <BR>
<P>Gam se marataa huu.N ke itanaa nahii.n duniyaa me.n koii <BR>ke kare ta_aziiyat-e-mehar-o-vafaa mere baad <BR>
<P>aaye hai bekasi-e-ishq pe ronaa 'Ghalib' <BR>kisake ghar jaayegaa sailaab-e-balaa mere baad <BR>

<P>

<P></CENTER>
<HR>
