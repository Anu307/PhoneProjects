
hazaaro.n Khvaahishe.n aisii ki har Khvaaish pe dam nikale 

hazaaro.n Khvaahishe.n aisii ki har Khvaaish pe dam nikale 
bahut nikale mere armaa.N lekin phir bhii kam nikale 

Dare kyuu.N meraa qaatil kyaa rahegaa usakii gardan par 
vo Khuu.N jo chashm-e-tar se umr bhar yuu.N dam-ba-dam nikale 

[chashm=eye; tar=wet; dam_ba_dam=continously] 

nikalanaa Khuld se aadam kaa sunate aaye hai.n lekin 
bahut be-aabaruu hokar tere kuuche se ham nikale 

[Khuld=Paradise; be-aabaruu=disgrace; kuuchaa=street] 

bharam khul jaaye zaalim tere qaamat kii daraazii kaa 
agar is turraa-e-purapech-o-Kham kaa pech-o-Kham nikale 

[qaamat=stature; daraazii=length/delay; turra=ornamental tassel worn in the turban] 
[pech-o-Kham=curls in the hair] 

magar likhavaaye koii usako Khat to hamase likhavaaye 
huii subah aur ghar se kaan par rakkhar qalam nikale 

huii is daur me.n ma.nsuub mujhase baadaa-ashaamii 
phir aayaa vo zamaanaa jo jahaa.N se jaam-e-jam nikale 

[ma.nsuub=association, baada_aashaamee=havign to do with drinks] 

huii jinase tavaqqo Khastagii kii daad paane kii 
vo hamase bhii ziyaadaa Khastaa-e-teG-e-sitam nikale 

[tavaqqo=expectation; Khastagii=injury, daad=justice] 
[Khasta=broken/sick/injured, teG=sword, sitam=cruelity ] 

muhabbat me.n nahii.n hai farq jiine aur marane kaa 
usii ko dekh kar jiite hai.n jis kaafir pe dam nikale 

zara kar jor siine par ki tiir-e-pursitam nikale 
jo vo nikle to dil nikale jo dil nikale to dam nikale 

Khudaa ke vaaste pardaa na kaabe se uThaa zaalim 
Kahii.n aisaa na ho yaa.N bhii vahii kaafir sanam nikale 

Kahaa.N maiKhaane ka daravaazaa 'Ghalib' aur kahaa.N vaaiz 
par itanaa jaanate hai.n kal vo jaataa thaa ke ham nikale 

[vaaiz=preacher] 