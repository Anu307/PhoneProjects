
dard minnat_kashe-davaa na huaa 

dard minnat_kashe-davaa na huaa 
mai.n na achchaa huaa, buraa na huaa 

[minnat_kashe-davaa=obliged to medicine] 

jamaa karate ho kyo.n raqiibo.n ko 
ik tamaashaa huaa gilaa na huaa 

ham kahaa.N qismat aazamaane jaaye.n 
tuu hii jab Kha.njar aazamaa na huaa 

kitane shiirii.n hai.n tere lab ke raqiib 
gaaliyaa.N khaake bemazaa na huaa 

[shiirii.n=sweet] 

hai Khabar garm unake aane kii 
aaj hii ghar me.n boriyaa na huaa 

[boriya=mat] 

kyaa vo namaruud kii Khudaaii thii 
ba.ndagii me.n meraa bhalaa na huaa 

[namarud=Nimrod=a king who used to say that he was God] 

jaan dii, dii huii usii kii thii 
haq to yuu.N hai ke haq adaa na huaa 

zaKhm gar dab gayaa lahuu na thamaa 
kaam gar ruk gaya ravaa na huaa 

[ravaa=lawful] 

rahazanii hai ki dil_sitaanee hai 
leke dil, dil_sitaa.N ravaa na huaa 

[dil_sitaa.N=stealer of one's heart]

kuchch to pa.Dhiye ki log kahate hai.n 
aaj 'Ghalib' Gazal_saraa na huaa 