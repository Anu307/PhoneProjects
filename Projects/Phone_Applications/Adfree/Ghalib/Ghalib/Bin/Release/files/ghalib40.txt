
maze jahaa.N ke apanii nazar me.n Khaak nahii.n 

maze jahaa.N ke apanii nazar me.n Khaak nahii.n 
sivaay Khuun-e-jigar, so jigar me.n Khaak nahii.n 

magar Gubaar hue par hava u.Daa le jaaye 
vagarnaa taab-o-tavaa.N baal-o-par me.n Khaak nahii.n 

[Gubaar=clouds of dust, taab-o-tavaa.N=courage/strength, bal-o-par=feathers & vings ] 

ye kis bahiisht_shamaail kii aamad-aamad hai 
ke Gair jalvaa-e-gul raah_guzar me.n Khaak nahii.n 

[bahiisht=heaven; shamaail=clothes; aamad=arrival; jalvaa-e-gul=display of flovers; raahaguzar=path ] 

bhalaa use na sahii, kuchh mujhii ko raham aataa 
asar mere nafas-e-be_asar me.n Khaak nahii.n 

[nafas=breath] 

Khayaal-e-jalvaa-e-gul se Kharaab hai maikash 
sharaab_Khaane ke diivar-o-dar me.n Khaak nahii.n 

huaa huu.N ishq kii Gaarat_garii se sharmi.ndaa 
sivaay hasrat-e-taamiir ghar me.n Khaak nahii.n 

[Gaarat_garii=destructiveness, taamiir=construction ] 

hamaare sher hai.n ab sirf dil_lagii ke 'Asad' 
khulaa ki faayedaa arz-e-hunar me.n Khaak nahii.n 

[arz-e-hunar=display of talents ] 