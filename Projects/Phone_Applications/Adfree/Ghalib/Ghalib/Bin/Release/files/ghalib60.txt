
ye jo ham hijr me.n diivaar-o-dar ko dekhate hai.n 

ye jo ham hijr me.n diivaar-o-dar ko dekhate hai.n 
kabhii sabaa ko kabhii naamaabar ko dekhate hai.n 

vo aaye ghar me.n hamaare Khudaa kii kudarat hai 
kabhii ham un ko kabhii apane ghar ko dekhate hai.n 

nazar lage na kahii.n usake dast-o-baazuu ko 
ye log kyo.n mere zaKhm-e-jigar ko dekhate hai.n 

[dast-o-baazuu=hands & shoulders] 

tere javaahiir-e-tarf-e-kulah ko kyaa dekhe.n 
ham auj-e-taalaa-e-laal-o-guhar ko dekhate hai.n 

[javaahiir=jewels, tarf=golden belt, kulah=crown, auj=height/position] 
[taalaa=luck, laal-o-guhar=diamonds & pearls] 