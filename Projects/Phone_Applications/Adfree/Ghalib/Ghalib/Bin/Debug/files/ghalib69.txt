
husn Gamze kii kashaakash se chhuTaa mere baad 

husn Gamze kii kashaakash se chhuTaa mere baad 
baare aaraam se hai ahl-e-jafaa mere baad 

ma.nsab-e-shefatagii ke koii qaabil na rahaa 
huii ma_azuulii-e-a.ndaaz-o-adaa mere baad 

shama bujhatii hai to us me.n se dhuaa.N uThataa hai 
sholaa-e-ishq siyahaposh huaa mere baad 

Khuu.N hai dil Khaak me.n ahavaal-e-butaa.N par, yaanii 
unake naaKhun hue mohataaj-e-hinaa mere baad 

daraKhur-e-arz nahii.n jauhar-e-bedaad ko jaa 
nigah-e-naaz hai surme se Khafaa mere baad 

hai junuu.N ahl-e-junuu.N ke liye aaGosh-e-vidaa 
chaaq hotaa hai garebaa.N se judaa mere baad 

kaun hotaa hai hariif-e-mai-e-mard-afgan-e-ishq 
hai mukarrar lab-e-saaqii pe salaa mere baad 

Gam se marataa huu.N ke itanaa nahii.n duniyaa me.n koii 
ke kare ta_aziiyat-e-mehar-o-vafaa mere baad 

aaye hai bekasi-e-ishq pe ronaa 'Ghalib' 
kisake ghar jaayegaa sailaab-e-balaa mere baad 