
koii ummiid bar nahii.n aatii 

koii ummiid bar nahii.n aatii 
koii suurat nazar nahii.n aatii 

maut kaa ek din mu'ayyaa.N hai 
nii.nd kyo.n raat bhar nahii.n aatii 

[mu'ayyaa.N=definite] 

aage aatii thii haal-e-dil pe ha.Nsii 
ab kisii baat par nahii.n aatii 

jaanataa huu.N savaab-e-taa'at-o-zahad 
par tabiiyat idhar nahii.n aatii 

[savaab=reward of good deeds in next life, taa'at=devotion, zahad=religious deeds] 

hai kuchh aisii hii baat jo chup huu.N 
varna kyaa baat kar nahii.n aatii 

kyo.n na chiiKhuu.N ki yaad karate hai.n 
merii aavaaz gar nahii.n aatii 

daaG-e-dilagarnazar nahii.n aata 
buu bhii ai chaaraagar nahii.n aatii 

[chaaraagar=healer/doctor ] 

ham vahaa.N hai.n jahaa.N se ham ko bhii 
kuchh hamaarii Khabar nahii.n aatii 

marate hai.n aarazuu me.n marane kii 
maut aatii hai par nahii.n aatii 

kaabaa kis muu.Nh se jaaoge 'Ghalib' 
sharm tumako magar nahii.naatii 