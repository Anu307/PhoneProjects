
ishq taasiir se naumed nahii.n 

ishq taasiir se naumed nahii.n 
jaa.N supaarii shahjr-e-bed nahii.n 

[taasiir=effect; naumed=naa + ummiid] 

sultanat dast-ba-dast aaii hai 
jaam-e-mai Khaatam-e-jamashed nahii.n 

hai tajallii terii saamane vajuud 
jaraa be paratave Khurshiid nahii.n 

raaz-e-maashuuq na rusavaa ho jaaye 
varnaa mar jaane me.n kuchh bhed nahii.n 

gardish-e-rang-e-tarab se Dar hai 
Gam-e-maharuumii-e-jaaved nahii.n 

kahate hai.n jiite hai.n ummiid pe log 
ham ko jiine kii bhii ummiid nahii.n 