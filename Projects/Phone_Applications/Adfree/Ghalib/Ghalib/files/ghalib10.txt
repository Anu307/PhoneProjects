
dekhanaa qismat ki aap apane pe rashk aa jaaye hai 

dekhanaa qismat ki aap apane pe rashk aa jaaye hai 
mai.n use dekhuu.N bhalaa kab mujhase dekhaa jaaye hai 

[rashk=envy] 

haath dho dil se yahii garmii gar a.ndeshe me.n hai 
aab_giinaa tu.ndii-e-sahabaa se pighalaa jaaye hai 

[a.ndeshe=suspicions; aab_giina=glass; tu.ndii=heat; sahabaa=wine] 

Gair ko yaarab vo kyo.n kar manaa-e-gustaaKhii kare 
gar hayaa bhii usako aatii hai to sharmaa jaaye hai 

shauq ko ye lat ke hardam naalaa Khe.nche jaaiiye 
dil ki vo haalat ki dam lene se ghabaraa jaaye hai 

duur chashm-e-bad terii bazm-e-taraab se vaah vaah 
naGmaa ho jaataa hai vaa.N gar naalaa meraa jaaye hai 

garche hai tarz-e-taGaaful pardaadaar-e-raaz-e-ishq 
par ham aise khoye jaate hai.n ki vo paa jaaye hai 

[tarz-e-taGaaful=style of neglect; pardaadaar-e-raaz-e-ishq=hidding the secret of love] 

usakii bazmaaraaiiyaa.N sunakar dil-e-ra.njuur yaa.N 
misl-e-naqsh-e-muddaa-e-Gair baiThaa jaaye hai 

[bazmaaraaiiyaa.N =joyful meetings; ra.njuur=sad; misl-e-naqsh=figuratively] 

hoke aashiq vo parii_ruKh aur naazuk ban gayaa 
rang khulataa jaaye hai jitanaa ki u.Dataa jaaye hai 

[parii_ruKh=angel faced] 

naqsh ko usake musavvir par bhii kyaa kyaa naaz hai 
khe.nchataa hai jis qadar utanaa hii khi.nchataa jaaye hai 

saayaa meraa mujhase misl-e-duud bhaage hai 'Asad' 
paas mujh aatish_ba-jaa.N ke kis se Thaharaa jaaye hai 

[misl-e-duud=like smoke; aatish_ba-jaa.N=burning body] 