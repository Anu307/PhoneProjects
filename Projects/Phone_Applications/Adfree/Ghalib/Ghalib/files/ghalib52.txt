
rone se aur ishq me.n bebaak ho gae 

rone se aur ishq me.n bebaak ho gae 
dhoe gae ham aise ki bas paak ho gae 

[bebaak=outspoken/bold, paak=pure/clean/holy ] 

sarf-e-bahaa-e-mai hue aalaat-e-maikashii 
the ye hii do hisaab so yo.n paak ho gae 

[sarf=expenditure, bahaa=value/price, mai=bar] 
[aalaat=instruments, apparatus; maikashii=drinking] 

rusavaa-e-dahar go hue aavaargii se tum 
baare tabiiyato.n ke to chaalaak ho gae 

[dahar=vorld, baare=at last] 

kahataa hai kaun naalaa-e-bul_bul ko beasar 
parde me.n gul ke laakh jigar chaak ho gae 

[chaak=slit/torn ] 

puuchhe hai kyaa vajuud-o-adam ahl-e-shauq kaa 
aap apanii aag se Khas-o-Khaashaak ho gae 
[vajuud=existence; adam=non-existence, Khas-o-Khaashaak=destroyed] 

karane gaye the us se taGaaful kaa ham gilaa 
kii ek hii nigaah ki bas Khaak ho gae 

[taGaaful=negligence, gilaa=complaint, Khaak=dust/ashes] 

is rang se uThaaii kal us ne 'Asad' kii naash 
dushman bhii jis ko dekh ke Gam_naak ho gae 

[Gam_naak=grief stricken ] 