Arzuen hazar rakhte hain
 
Arzuen hazar rakhte hain
to bhi ham dil ko mar rakhte hain
 
barq kam hausla hai ham bhi to
dil ek beqarar rakhte hain
 
gair hai murad-e-inayat hae
ham bhi to tum se pyar rakhte hain
 
na nigah na payam na wada
nam ko ham bhi yar rakhte hain
 
ham se khush zam-zama kahan yun to
lab-o-lahja hazar rakhte hain
 
chote dil k hain butan mashur
bas yahi aitbar rakhte hain
 
phir bhi karte hain 'Mir' sahib ishq
hain jawan ikhtiyar rakhte hain


 