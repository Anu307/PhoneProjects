Baat kya admi ki ban ai
Baat kya admi ki ban ai
asman se zamin napwai
 
charakh zan uske waste hai madam
ho gaya din tamam rat ai
 
mah-o-khurshid-o-bad sabhi
uski khatir hue hain saudai
 
kaise kaise kiye taraddad jab
rang rang usko chiz pahunchai
 
usko tarajah sab ke upar de
lutf-e-haq ne ki izzat afzai
 
hairat ati hai uski baten dekh
khud sari khud satai khud rai
 
shukr ke sajdon mein ye wajib tha
ye bhi karta sajda jabin sai
 
so to uski tabiyat-e-sarkash
sar na lai faro ke tuk lai
 
'Mir' na chiz musht-e-khak Allah
un ne ye kibriya kahan pai


 